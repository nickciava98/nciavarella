---
title: "Chi sono?"
date: 2022-04-27T11:09:43+02:00
featureImage: images/blog/single-blog-6.jpg
author: Niccolò Ciavarella
authorThumb: images/client/client-1.png
---

Sono un tecnico informatico a cui piace creare software e contenuti web.
Negli anni ho avuto la fortuna di sviluppare e mantenere sistemi robotici ed elettronici.
Nel 2021 ho deciso di aprire una Partita IVA per diventare freelance.
Ho una bellissima Fiat 500, parlo italiano e inglese e ho una grande passione per la Formula 1.


Cosa ho fatto
-------------

Da quando ho terminato l'ITIS nel 2016, diplomandomi come Perito informatico, ho deciso di proseguire gli studi con l'obiettivo di arricchire le mie conoscenze.
Durante l'estate mi sono divertito a sviluppare un mio sistema operativo su base UNIX e facendo grande uso di Python e un sito web per una particolare piattaforma cloud basata su un mio algoritmo di compressione middle-out: Stylus OS e Pied Piper.

![Stylus OS](/files/stylus_os.jpeg "Il mio sistema operativo Stylus OS")
![Pied Piper](/files/pied_piper.jpeg "Il cloud Pied Piper")

A luglio del 2016 ho visitato l'Università degli Studi di Siena per valutare una possibile iscrizione al corso di studi in Ingegneria informatica e magari valutare la possibilità di collaborare con il laboratorio di ricerca di robotica.
Da qui nasce l'esperienza a contatto con il Prof. Domenico Prattichizzo e il Prof. Irfan Hussain, i quali mi hanno dato la grande opportunità di assistere allo sviluppo del "Sesto Dito" e sviluppare software di telepresenza con il fantastico robot umanoide Pepper.

![Pepper SIRSLab](/files/pepper_sirslab.jpeg "Io, Pepper e il Prof. Domenico Prattichizzo")

Nel frattempo ho frequantato i corsi di studio e ho sostenuto senza poche difficoltà un certo numero di esami. Da qui è esplosa la grande passione, che già avevo, per la matematica.
Nel 2017, ho deciso che era ora di cambiare aria e ho scelto di trasferirmi al Politecnico di Torino, scelta non facile ma assolutamente giusta.
Ho avuto la grande possibilità di studiare cose fantastiche, imparare e sviluppare qualcosa per conto mio.
Così ho deciso di mettere a punto un sistema innovativo per il controllo dell'input su un PC, ho migliorato il mio sistema operativo e ho messo tutto insieme: AirOne.

![Presentazione AirOne](/files/airone.png "Presentazione di AirOne, aprile 2019")

E poi il periodo COVID, le difficoltà di relazionarsi con gli altri, la chiusura in casa, il blocco di tutte le attività.
Mi sono ingegnato per fare un podcast tutto mio, Niccolò Racconta, poi purtroppo abbandonato per mancanza di tempo, dove raccontavo le prime cose che mi venivano in mente. C'è ancora qualcosa su YouTube, anche se il feed RSS ormai non è più attivo.

![Niccolò Racconta](/files/niccolo_racconta.jpg "Il mio Podcast Niccolò Racconta")

E poi la sfortuna con l'incidente stradale, la riabilitazione, la malattia da COVID-19. Esperienze terribili che mi hanno fatto rivalutare tutto. Quando tocchi il fondo devi solo risalire, oppure fermarti e non fare niente.
Ho deciso di mettermi in proprio e fare il freelance, perché dentro di me sentivo di voler esternare la mia creatività senza limiti o obblighi.
Da qui ho iniziato a capire veramente il valore del denaro e del lavoro, e di come in questo mondo sia veramente difficile farsi capire. Ma, la vita è così e io la prendo in mano.

Ho svolto varie consulenze, la più importante, ovviamente, è stata quella con Grace Srl, azienda di moda che aveva bisogno di una svecchiata sui sistemi informatici e sull'e-commerce.
Ho imparato come si vende qualcosa, come promuoverlo online, come fatturare con i programmi gestionali, e soprattutto come si sta in mezzo ad altre persone.
Personalmente mi sono sentito sempre molto soddisfatto, ma a fine 2021 ho deciso che era necessario fare qualcos'altro, perché in fondo, non sono un venditore, quindi ho sentito il bisogno di essere al mio posto.

E quindi il 2022 inizia con la ricerca di clienti, progetti, opportunità. Ho pensato che era opportuno fare qualcosa di utile per me e per gli altri, magari sentendomi al mio posto.
Quindi mi sono messo a inviare mail, fare telefonate, call e quant'altro per trovare qualcuno che avesse bisogno di un programmatore freelance e magari con un progetto davvero stimolante.
Qui ho conosciuto l'Ing. Francesco Moccia di STeSI Srl, con cui a febbraio abbiamo iniziato una collaborazione.
Ho scoperto come funzionano i framework ERP, come si programma con il paradigma MVC e come si comunica al cliente quello che hai fatto.
A fine marzo abbiamo deciso di guardare oltre, e così ora ho l'opportunità di gestire il mio tempo facendo ciò che ritengo migliore.

E così eccoci qui, su questo sito web, sviluppato con HUGO, e puro HTML/CSS/JS. Migliorerà con il tempo, ma per ora concentriamoci su quello che abbiamo!
