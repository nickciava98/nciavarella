---
title: "Informazioni"
date: 2022-04-27T11:09:43+02:00
draft: false
---

Niccolò Ciavarella
==================

Chi sono
--------

Sono un professionista in ambito informatico, specializzato nella creazione e gestione di software e applicativi.
Possiedo esperienza nell'ambito elettronico relativo alla creazione di sistemi elettromeccanici e robotici.
Sono titolare di Partita IVA con codice ATECO 62.09.09, possiedo le patenti di guida AM e B e sono automunito.
Possiedo, inoltre, la certificazione IELTS Cambridge 5.5 per la lingua inglese.


Cosa ho fatto
-------------

### Assistente di ricerca al SIRSLab - Università degli Studi di Siena

Ricerca, sviluppo, manutenzione e creazione di dispositivi robotici per l’utilizzo in campo socio-sanitario con priorità per persone affette da disabilità motorie e funzionali. Celebre fu il progetto del “Sesto Dito”, a cui è stata dedicata una particolare attenzione insieme al Prof. Irfan Hussain (Professore Associato di Robotica presso l’Università di Abu Dhabi) e al coordinatore del gruppo di ricerca Prof. Domenico Prattichizzo. L’esperienza è stata arricchita dalla titolarità del progetto TelePepper con lo scopo di realizzare una particolare interfaccia di telepresenza attraverso un applicativo WEB basato su CGI Python e framework di Google attraverso il robot umanoide Pepper. L’applicativo in questione permetteva oltre al controllo remoto di tutti i motori del robot (testa, collo, braccia, base di appoggio) su un sistema inerziale prestando attenzione alla coppia e al momento torcente, anche la possibilità di sfruttare la telecamera integrata per la visualizzazione dell’ambiente, il riconoscimento dei movimenti, degli oggetti e dei volti. Il progetto è stato concluso con successo a Giugno 2017 ed è stato presentato al pubblico a Luglio 2017.


### Consulente tecnico e commerciale in Grace Srl
Collaborazione tecnica per la gestione dei sistemi informatici, delle reti di calcolatori,
del sistema di informatizzazione del magazzino e giacenze tramite il Software Danea
Easyfatt, oltre alla gestione dei pagamenti a fornitori con relativa gestione della
fatturazione elettronica. L’esperienza è stata arricchita dal mandato di realizzazione,
ottimizzazione, gestione e manutenzione del Sito WEB su piattaforma PrestaShop con
tecniche di Web Design, SEO/SERP, Google Ads ed espansione sui Marketplace più
blasonati (Amazon, eBay). A questo si aggiunse la gestione degli ordini online, con
relativa comunicazione con il corriere espresso incaricato del trasporto dei beni
venduti, la creazione e l’invio di fatture a clienti privati o business. Questa esperienza di
collaborazione ha portato ad una crescita graduale ma significativa della presenza
online dell’azienda, attualmente molto conosciuta.


Cosa so fare
------------

* Fatturazione elettronica.
* Sviluppo di algoritmi, dispositivi elettronici e software innovativi con possibilità di utilizzo commerciale, sanitario e personale.
* Sviluppo con i più importanti linguaggi di programmazione (C, C++, Java, Python), creazione contenuti web (PHP, JavaScript, HTML) e gestione DataBase (MySQL, PostgreSQL).
* Sviluppo e gestione delle più importanti piattaforme di prototipizzazione quali Arduino e Raspberry Pi e dei relativi linguaggi associati alla programmazione delle stesse (Wiring, Bash, Scripting) e implementazione di eventuali moduli (shield) aggiuntivi per l’espansione delle funzionalità.
* Fondamenti di intelligenza artificiale.


Cosa ho studiato
----------------

* Sviluppo di sistemi e dispositivi meccatronici.
* Sviluppo di un sistema operativo: bootloader, kernel, interfaccia grafica. Progettazione di un'interfaccia uomo-macchina con attenzione all'uso delle risorse e al load-balancing. Implementazione della gestione della memoria unificata e dell'hyper-threading virtuale.
* Sviluppo di una piattaforma hardware che integra nuovi sistemi di input: tastiera virtuale IR e controllo del cursore tramite iride oculare.
* Teoria dei numeri (numeri primi), calcolo infinitesimale, algebra multilineare.

La mia formazione
-----------------

### Maturità tecnica in informatica e telecomunicazioni
Diploma conseguito nel 2016 presso l'IISS "Luigi Di Maggio" di San Giovanni Rotondo con una valutazione di 85/100.

### Frequentazione CdL in Ingegneria informatica
Partecipazione al corso di laurea presso il Politecnico di Torino dove ho svolto i seguenti esami:
* Algebra lineare
* Geometria analitica
* Calcolo numerico
* Analisi matematica I/II
* Informatica
* Algoritmi e strutture dati
* Programmazione avanzata
* Programmazione a oggetti
* Analisi matematica complessa
* Calcolo delle probabilità
* Statistica
* Basi di dati
* Sistemi operativi
